" अधुरो सम्बन्ध "
तिमीलाई देख्दा मुटु ढुकढुक गर्थ्यो,
तर तिमीले कहिल्यै महसुस गरिनौ।
हरेक दिन तिमीलाई हेर्थें,
तर तिमीले कहिल्यै बुझेनौ।

तिम्रो हाँसो मेरो खुसी थियो,
तर म तिमीलाई एक अदृश्य छायाँ मात्र थिएँ।
तिमीलाई मन पराएँ मनैदेखि, 
तिमी अर्कैको कल्पनामा हरायौ। 


तिमी अर्कैको हात समाउँदै हाँस्दै थियौ,
म टाढैबाट मौन मुस्कुराएँ।
मेरो माया नदीजस्तै बगिरह्यो,
तर तिमीले कहिल्यै किनार खोजेनौ।


अब तिमी टाढा भइसकेकी छ्यौ,
तर तिम्रो याद मनको गहिराईमा जङ्गलको जस्तै फैलिएको छ।
जहाँ भए पनि, सधैं खुशी रहनू,
मेरो प्रेम अधुरो भए पनि… साँचो थियो।



